---
title: "Гуманитарлық көмекті Украинаға сәлемдемемен қалай жіберуге болады?"
description: "Украина халқына көмектескісі келетін адамдардың тікелей сәлемдеме жіберуге мүмкіндігі бар."
---
Гуманитарлық қолдау Штабы мұны жасаудың жолын түсіндіреді.
Сіз гуманитарлық көмекті Штабқа ғана емес, сонымен қатар өз бетіңізше Украинаның өзіне жібере аласыз.

Kazpost арқылы Украинадағы белгілі бір мекен-жайға сәлемдеме жіберуге болады.

Пакеттің максималды салмағы –30 килограмм. Жөнелту құны Қазақстанның барлық қалалары үшін бірдей, ал тарифтерді Қазпоштаның ресми сайтынан және 1499 нөмірі арқылы call-орталықтан біле аласыз (қоңырау ақылы).

Сәлемдемені әуе көлігімен жеткізу 4-5 жұмыс күнін алады. Сіз сәлемдемеңізді Қазпошта бөлімшелерінің біріне өзіңіз алып барып, немесе 1499 нөміріне қоңырау шалып, курьер қызметіне жүгіне аласыз. Осы нөмір бойынша пошта жөнелтілімдері туралы кез келген сұраққа жауап алуыңызға болады.
